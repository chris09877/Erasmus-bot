Praktijkgerichte graduaatsopleiding
Maak van je ideaal je beroep én kies voor 100% werkzekerheid. Word basisverpleegkundige via onze praktijkgerichte graduaatsopleiding. Het traject duurt 3 jaar en bestaat uit 5 modules. Na de eerste twee modules behaal je het diploma van zorgkundige, na vijf modules heb je het diploma van gegradueerde in de Verpleegkunde op zak.
De opleiding is erg praktijkgericht. Elke module bestaat uit interactieve hoorcolleges (in kleine klasgroepen) en praktijklessen, afgewisseld met periodes van stage. De nadruk van de opleiding ligt op het verwerven van basiscompetenties en sleutelvaardigheden. Op die manier spelen we rechtstreeks in op de eisen die het werkveld aan de verpleegkundige stelt. Je wordt in deze opleiding ook heel intensief begeleid. Elke student krijgt een studiecoach toegewezen.
Module 1: Initiatie in de verpleegkunde
In deze module zet je je eerste stappen in de verpleegkunde. Je leert eenvoudige verpleegkundige zorgen aan, zoals een bedbad en het opnemen van parameters. Je krijgt les over anatomie, visie op verpleegkunde en ethiek. We gaan met jou op weg om te leren denken, handelen en communiceren als een verpleegkundige.
Module 2: Verpleegkundige basiszorg
In deze module leer je verder gevorderde basistechnieken aan, zoals een inspuiting geven en de basis van wondzorg. Je bouwt verder op de kennis die je opgedaan hebt in de vorige module. Ook thema’s zoals diversiteit en communicatie komen uitvoerig aan bod.
Module 3: Oriëntatie algemene gezondheidszorg
In deze module ga je nog een stapje verder. Je leert meer en meer specifieke technische vaardigheden zoals complexe wondzorg, sonderen en bloedafname. In de theorielessen gaan we dieper in op pathologie, wetgeving en ethiek.
Module 4: Oriëntatie ouderenzorg en geestelijke gezondheidszorg
In deze module specialiseer je je vooral in de oudere en de psychiatrische zorgvrager. Je leert nog gerichter communiceren. Op technisch vlak leer je onder meer hoe je een maagsondage plaatst en verzorgt. Kreeg je nog geen bloedafname aangeleerd, dan komt dit ook aan bod in deze module.
Module 5: Toegepaste verpleegkunde
In de laatste module worden de theorie en praktijk nog verder uitgediept. Na deze module ben je klaar voor een job als verpleegkundige. Je leert hier nog enkele technische vaardigheden zoals het plaatsen van een infuus en het verzorgen van een diep-veneuze katheter. Je leert ook omgaan met de palliatieve zorgvrager en de zorgvrager in de thuiszorg.
Aan de slag
Met een diploma Basisverpleegkunde heb je heel wat beroepskansen. De vraag naar verpleegkundigen op onze arbeidsmarkt groeit jaar na jaar. Je kunt uiteraard terecht op een ziekenhuisdienst, maar ook in bejaardentehuizen, psychiatrische ziekenhuizen, vluchthuizen, thuiszorg, kinderzorg, gehandicaptenzorg, Artsen zonder Grenzen, enz.
Verder studeren
Start via een verkort traject met debachelor Verpleegkunde.
Campus Jette
Openingsuren studentensecretariaat:
campus Mechelen
Openingsuren studentensecretariaat:
Voor de opleiding HBO5 Verpleegkunde betaal je geen inschrijvingsgeld. De kosten blijven beperkt tot de aankoop van cursussen en stagekledij.
Erasmushogeschool Brussel streeft kwaliteitsvol onderwijs na en ontwikkelt haar opleidingen voortdurend om te voldoen aan (inter-)nationale kwaliteitskenmerken. EhB zet maximaal in op het ontwikkelen van een kwaliteitscultuur en hanteert haar eigen kwaliteitsregie als fundament voor kwaliteitsvol onderwijs.Verschillende instrumenten garanderen het versterken en borgen van de onderwijskwaliteit van deze opleiding:
Lees meer over dekwaliteitsborgingbinnen EhB.
We zwieren op verschillende momenten tijdens het jaar de deuren van onze campussen open. Je bent dan welkom voor een toffe babbel met docenten en studenten, een rondleiding op campus, een inkijk in cursussen en je inschrijving.

Check altijddeze paginavoor last-minute wijzigingen. Wil je op de hoogte gehouden worden van al onze events?Laat dan je gegevens achter.
Klaar om je in te schrijven voor het graduaat Verpleegkunde? Top! Contacteer ons via onderstaand mailadres en wij nemen contact met je op. Nog op zoek naar meer info: klik dan door naarhttps://bahbo5.be/.
